---
title: Projekt - Syfte och översikt
---


## Syfte

Tidigare på kursen har du fått pröva på delar av problemlösningsprocessen. Stort
fokus har varit på metoden söndra och härska men ofta har uppgifterna varit
upplagda så att uppdelningen i små delproblem redan var färdig och du endast
fått öva på att sättta samman delarna till en fungerande helhet.

Problemen du studerat har varit väl definerade och väl avgränsade. Syftet med
projektet är att du skall få öva på att själv definiera och avgränsa ett problem
för att sedan dela in problemet i mindre delproblem med metoden söndra och
härska för att sätta samman delarna till en fungerande helhet.

Under projektet kommer du även att få använda det du lärt dig inom algoritmer
och programmering för att på egen hand skapa något lösa de problem/utmaningar du
hittar på vägen.

## Uppgift

Projektet genomförs i par om två studenter inom samma lektionsgrupp. Varje par
skall själva formulera ett projektförslag med utgångspunkt från en egen
reflektion kring sin egen personliga utveckling samt sina intressen.


## Parbildning

Uppgiften ska utföras i par. Dessa par kan bara bildas inom lektionsgruppen. 
