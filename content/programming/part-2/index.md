--- 
title: Del 2 - Syfte och översikt 
---


## Syfte 

Vi har tidagare kikat på kontrollstrukturen **if-elif-else**.

- Du kommer nu få lära dig använda **slingor** (loopar) för att upprepa något en
eller flera gånger. 

- I Python används slingorna **while** och **for-in**. 

Vi har tidigare bekantat oss med datatyperna för **heltal** (int),
**decimaltal** (float),
**sanningsvärden** (bool)och **strängar** (str).

- Du kommer nu få lära dig använda **listor** (list), en mycket användbar
  datatyp i Python.
  
Fokus är återigen på problemlösningsmetoden metoden **söndra och härska** och du
kommer få skriva ett antal små funktioner som var för sig löser ett väl
avgränsat problem. Du kommer även få öva på att lösa något mer komplexa problem
genom att sätta samman enklare funktioner till en fungerande lösning.

## Frivillig fördjupning

Om du får tid kan du fortsätta och lära dig mer om rekursiva funktioner och
högre ordningens funktioner. Dessa delar är inte obligatoriska.

Ett alternativ till slingor (iteration) är att anvädna **rekursiva funktioner**. En
rekursiv funktion använder sig av ett eller flera basfall samt ett (eller fler)
rekursiva anrop till sig själv. Du kommer få öva på att lösa problem både med
slingor och med hjälp av rekursion.

Ett kraftfullt verktyg vid problemlösning är att separera det generella från det
specifika. Ett sätt att åstadkomma detta är att låta en funktion ta en annan
funktion som parameter. På detta sätt går det att fokusera på det generella
beteendet och lämna det specifika beteendet till funktionen som tas som argument
och som på så sätt enkelt kan varieras. Funktioner som tar en eller fler
funktioner som argument kallas för **högre ordningens funktioner**. Du kommer få
definera ett antal högre ordningens funktioner, bland annat **filter** och **map**.


## Workshop

Under en 2x45 minuters frivillig men starkt rekommenderad workshop 
går vi igenom:

- Tupler.
- Listor.
- Skapa listor med range().
- Strängar.
- Indexering av listor och strängar.
- Kopiera hela eller delar av en lista eller sträng med slice notation.
- Det speciella värdet None.
- Slingor (while, for-in).
- Import av moduler. Import av en, flera eller alla funktioner från en modul.

Om det finns tid börjar vi även kika på lösningar till några av de funktioner
som du skall skriva i uppgiften programmering 2.
