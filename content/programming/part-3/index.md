---
title: Del 3 - Syfte och översikt
---

## Syfte

Syftet med denna övning är att du skall få en övergripande orientering i programmering med objekt.

## Mål

Målet är att du efter denna övning skall ha en grundläggande förståelse för följande begrepp och hur de hänger samman.

* Objekt.

* Klass.

* Konstruktor.

* Instans.

* Manipulation av objekt med hjälp av metoder.

## Metod

Övningen består av tre delar.

1. En kort teoretisk introduktion till begreppen objekt, klass, instans, konstruktor och metoder.

2. I Python är listor objekt. Genom att studera listor i Python-tolken får du koppla begreppen klass, objekt och metod till något konkret du redan känner till.

3. Övningen avslutas med att du får arbeta med grafiska objekt i Python. Under denna del får du prova på att använda objekt och metoder för att skapa grafik.



## Workshop

Under en 2*45 minuters frivillig men starkt rekommenderad workshop går vi igenom:

- Objekt och klasser
- Vad menas med ett objekt?
- Vad menas med en klass?
- Vad är sambandet mellan objekt och klass?
- I Python är listor objekt
